محاسبه حجم ویدیو برای ویدیوی بدون صدای خام یا فشرده نشده RAW بصورت زیر انجام می شود
حجم فایل=(پهنا*ارتفاع*تعداد بیت در هر پیکسل)*نرخ فریم*مدت زمان کل
 
و برای صدا
حجم فایل=نرخ نمونه برداری*عمق بیت*مدت زمان کل*تعداد کانال
 
اما به دلیل منابع زیادی که برای ذخیره و پردازش این فایل های حجیم خام لازم است توسط همه استفاده نمی شوند و کسانی که چنین منابعی دارند قطعا نگران اندازه گیری حجم فایل نیستند.
 
بنابراین در بهترین شرایط از فشرده سازی بدون از دست رفتن داده (Lossless Compression) استفاده می شود که یکسری الگوریتم های ریاضی هستند برای خلاصه کردن مستقیم طول رشته های باینری به صورت های مختلف. و خروجی اونها کاملا به محتوای فایل مربوطه بستگی دارد و حجم خروجی این الگوریتم ها اصلا قابل پیشبینی نیست. فرمت هایی مثل PNG,Huffyuv,FLAC و..
 
در نهایت و خوشبختانه فشرده سازی ضمن از دست رفتن داده (lossy compression) را خواهیم داشت که بیشترین نرخ فشرده سازی را دارد و با حذف بخش هایی از داده که از لحاظ روانشناسی دیداری و شنیداری برای انسان از اهمیت کمتری برخوردارند می تواند حجم داده را به حجم تعیین شده برساند و کیفیت داده را تا حد ممکن حفظ کند. استاندارد های این نوع فشرده سازی تقریبا در همه جا استفاده می شنود از جمله سایت های پخش آنلاین ویدیو, تلویزیون های اینترنتی, پادکست های صوتی, دیسک های بلو-ری و غیره. استانداردهایی مثل JPEG,MP3,H264 و..
اکثر کدکننده های این استانداردها نیز ۲ حالت رایج فشرده سازی دارند یکی شاخص کیفیت که همچنان حجم خروجی آن قابل تشخیص نیست (چون محتوای فایل مربوطه وارد معادله می شود) و یکی تعیین مستقیم نرخ بیت که در اینجا ابزارهایی مانند بیت حساب به کمک می آیند.
 
در این مورد ما با دانستن مدت زمان صوت یا فیلم موردنظر و دانستن حجم دلخواه خود (مثلا یک سی دی یا یک دی وی دی و..) می توانیم نرخ بیت های مربوطه را برای صوت و تصویر محاسبه کنیم یا با دادن نرخ بیت هایی که تصمیم داریم به صوت و تصویر مربوطه بدهیم می توانیم حجم خروجی خود را قبل از شروع عملیات تشخیص دهیم. فرمول ها هم برای یک فیلم دارای صدا به شکل زیر است:
 
نرخ بیت تصویر=(حجم فایل\مدت زمان)-نرخ بیت صدا
حجم فایل=(نرخ بیت تصویر+نرخ بیت صدا)*مدت زمان
 
(توجه: تبدیل واحد ها مثل بیت به بایت و همچنین تفاوت ذخیره با انتقال هم همگی باید درمحاسبات درنظر گرفته بشوند)
(توجه ۲: برخی کدکننده ها صرف نظر از انتخاب شما دست آخر نرخ بیت صلاح دید خودشان را استفاده خواهند کرد :| اما مشهورترین ها درست عمل می کنند)

